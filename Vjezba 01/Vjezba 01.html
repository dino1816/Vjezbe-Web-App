<!DOCTYPE HTML>
<html>
	<head>
		<title>Programiranje web aplikacija</title>
		<meta http-equiv="content-type" content="text/html; charset=UTF-8">
		<meta name="description" content="">
		<meta name="keywords" content="">
		<meta name="author" content="Dino">
		<meta name="viewport" content="width=device-width, initial-scale=1">
		<link rel="shortcut icon" type="image/x-icon" href="favicon.ico">
	</head>
<body>
	<h1>Napad u kojem je ubijen britanski zastupnik je terorizam. Povezan je s islamizmom?</h1>
	<h2>BRITANSKA policija proglasila je ubojstvo konzervativnog zastupnika Davida Amessa, koji je izboden nožem u petak, terorističkim činom.</h2>
	<p>David Amess (69), član Konzervativne stranke Borisa Johnsona i gorljivi brexiter, više je puta izboden nešto poslije podneva u metodističkoj crkvi u Leigh-on-Seau, oko 37 milja istočno od Londona, gdje je primao svoje birače.

Odmah nakon napada na licu mjesta je uhićen 25-godišnjak zbog sumnje u ubojstvo.

Nekoliko britanskih medija izvijestilo je da je riječ o britanskom državljaninu somalijskog podrijetla.

"Prvi elementi istrage otkrili su potencijalnu motivaciju povezanu s islamističkim ekstremizmom", navodi se u priopćenju gradske policije objavljenom u noći s petka na subotu,
 nekoliko sati nakon što je istraga povjerena Odjelu za borbu protiv terorizma.

Amess je na mjestu podlegao ozljedama unatoč brzoj intervenciji spasilačkih službi. Na mjesto napada brzo je stigla helikopterska hitna pomoć, no zastupniku nije bilo spasa.</p>
	<p>Na licu mjesta pronađen je nož kojim je Amess napadnut, rekla je policija Essexa, koja ne traži druge osumnjičene.</p>
</body>
</html>